Розділ Четвертий. «Ось надходить день, що палає, як піч,— день, коли всі зухвальці й безбожники стануть мов стерня. Цей день пожере їх,— промовляє Єгова, Бог військ,— не залишиться від них ні кореня, ні гілки. А над вами, тими, хто шанує моє ім’я, засяє сонце праведності, і його промені нестимуть зцілення. Тоді ви будете скакати, немов ті відгодовані телята». «У день, коли я почну діяти, ви топтатимете безбожників, бо вони стануть мов порох у вас під ногами»,— говорить Єгова, Бог військ. «Пам’ятайте Закон мого слуги Мойсея, всі постанови та присуди, які я дав йому на Хори́ві для цілого Ізра́їля. Перед приходом великого і грізного дня Єгови я посилаю до вас свого пророка Іллю. Він зробить серця батьків такими, як у синів, а серця синів — такими, як у батьків, щоб я не прийшов, не вдарив землю і не спустошив її».