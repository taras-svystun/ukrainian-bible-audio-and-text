Псалом Шістдесят перший. Для диригента: виконується під супровід струнних інструментів. псалом Давида. Боже, почуй мої благання про допомогу, вислухай молитву мою. Я кличу тебе з краю землі, коли серце моє у відчаї. Виведи мене на скелю високу, на яку я сам би не піднявся. Адже ти мій сховок, міцна башта, яка захищає мене від ворогів. У твоєму наметі буду я гостем повік, сховок знайду в тіні твоїх крил. (Се́ла). Бо ти, Боже, почув обітниці мої, ти дав мені спадщину, яку даєш тим, хто боїться твого імені. Ти продовжиш життя царя, його роки будуть як роки багатьох поколінь, і він повік сидітиме на престолі перед Богом. Пошли йому віддану любов і вірність, щоб вони оберігали його. Тоді я вічно вихвалятиму піснею твоє ім’я і щодня сповнятиму обітниці свої.