Псалом Вісімдесят сьомий. псалом синів Коре́я. Пісня. Основи Божого міста — на горах святих. Єгова любить брами сіонські більше, ніж усі намети Якова. Прославляють тебе, о місто правдивого Бога. (Се́ла). Я зарахую Раха́ва і Вавилон до тих, хто знає мене, також серед них Філісте́я, Тир і Куш. Про кожного з них говоритимуть: «Оцей народився там». А про Сіон скажуть: «Всі до одного народилися в ньому». І Всевишній міцно його утвердить. Під час перепису народів Єгова сповістить: «Оцей народився там». (Се́ла). Співаки й ті, хто танцює у хороводі, скажуть: «У тобі всі мої джерела».