Псалом Сто двадцять дев'ятий. Пісня сходження. «Вороги нападають на мене ще з юності, — нехай скаже Ізра́їль,— вороги нападають на мене ще з юності, та не можуть подолати мене. Плугатарі орють на спині моїй, прокладають довгі борозни». Але Єгова праведний, він мотузки грішників порозривав. Усі, хто ненавидить Сіон, осоромляться, відступлять і зазнають ганьби. Стануть вони мов трава на дахах, яка висихає ще до того, як зірвуть її. Жнець не зріже її, і той, хто в’яже снопи, не візьме її в оберемок. І не скажуть перехожі: «Нехай Єгова благословить вас. Благословляємо вас в ім’я Єгови».