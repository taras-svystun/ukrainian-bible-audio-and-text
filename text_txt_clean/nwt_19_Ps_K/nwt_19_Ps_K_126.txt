Псалом Сто двадцять шостий. Пісня сходження. Коли Єгова повернув назад полонених Сіону, нам здавалося, що це сон. Тоді уста наші наповнилися сміхом і язик радісно вигукував. Народи тоді говорили: «Єгова вчинив для них великі діла». Єгова вчинив для нас великі діла, і ми переповнені радістю. Єгово, поверни назад наших полонених, як потоки в Неге́ві. Хто сіє зі слізьми, той жатиме з радістю. Хто, хоч і плаче, таки йде у поле, несучи свою торбину насіння, той обов’язково повертатиметься з радістю, несучи свої снопи.