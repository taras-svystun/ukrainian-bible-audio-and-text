Псалом Сто двадцять другий. Пісня сходження. псалом Давида. Я зрадів, коли мені сказали: «Ходімо до дому Єгови». І тепер наші ноги стоять у брамах твоїх, Єрусалиме. Єрусалим збудований як місто, з’єднане в одне ціле. До нього піднімаються племена, племена Яг, щоб прославити ім’я Єгови, бо Ізра́їль отримав таке нагадування. Там поставлені судові престоли, престоли дому Давида. Просіть миру для Єрусалима. Ті, хто тебе любить, будуть безпечні. Нехай мир панує поміж твоїми валами, безпека — в укріплених баштах твоїх. Заради братів своїх і друзів я говоритиму: «Нехай мир панує у тобі». Заради дому Єгови, нашого Бога, я шукатиму для тебе добра.