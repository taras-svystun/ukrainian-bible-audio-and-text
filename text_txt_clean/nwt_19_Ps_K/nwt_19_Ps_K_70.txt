Псалом Сімдесятий. Для диригента. псалом Давида. Нагадування. Боже, врятуй мене, Єгово, поспіши мені на поміч. Нехай будуть осоромлені і зазнають ганьби ті, хто зазіхає на моє життя. Хай відступлять і будуть принижені ті, хто радіє лиху моєму. Нехай відступлять із соромом ті, хто каже: «Так тобі! Так тобі!» Але хай радіють і тішаться тобою ті, хто шукає тебе, хай ті, що прагнуть спасіння, яке ти даєш, завжди говорять: «Нехай Бог буде звеличений!» А я безпомічний та бідний. Боже, поспіши до мене. Ти мій помічник і визволитель. Єгово, не барись!