Псалом Сорок сьомий. Для диригента. Пісня синів Коре́я. Плескайте в долоні, всі народи! Здіймайте переможний клич і радісними окликами вихваляйте Бога! Бо грізний Єгова, Бог Всевишній, він величний Цар над усією землею. Бог підкоряє нам народи, кладе під ноги племена. Бог вибирає для нас спадщину — гордість Якова, якого він любить. (Се́ла). Бог прийшов під радісні окрики, Єгова прибув під звуки рога. Піснею вихваляйте Бога, піснею вихваляйте його. Піснею вихваляйте нашого Царя, піснею вихваляйте його. Бог — Цар усієї землі, тож вихваляйте його піснею і будьте проникливі. Бог зацарював над народами, Бог сидить на своєму святому престолі. Провідники народів зібралися разом з народом Бога Авраамового, тому що правителі землі належать Богу. Він дуже звеличений.