Розділ Сорок п'ятий. Ось що пророк Єремі́я сказав Бару́ху, Нері́їному синові, коли той записував у книгу те, що диктував йому Єремі́я, у четвертий рік правління юдейського царя Єгояки́ма, сина Йосі́ї: «Так говорить Єгова, Бог Ізра́їля, про тебе, Бару́ху: “Ти сказав: «Горе мені, бо Єгова додав смутку до мого болю! Я знемагаю від своїх зітхань і ніяк не знаходжу спокою!»” Ти ж скажи йому: “Так промовляє Єгова: «Я зруйную те, що збудував, і вирву з коренем те, що посадив,— увесь цей край. А ти шукаєш для себе чогось великого. Не шукай! Бо я наведу лихо на всіх людей, — говорить Єгова,— але, хоч би куди ти пішов, я дам тобі життя твоє за здобич»”».