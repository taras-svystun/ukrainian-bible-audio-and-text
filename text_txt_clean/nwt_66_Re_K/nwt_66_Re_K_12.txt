Розділ Дванадцятий. Тоді на небі з’явився великий символічний образ: жінка, одягнена в сонце. Під її ногами був місяць, а на голові — корона з зір. Вона була вагітна і кричала від болю та пологових мук. На небі з’явився ще один символічний образ: великий вогняно-червоний дракон, який мав голів і рогів, а на головах його було діадем. Його хвіст потягнув третину небесних зір і скинув їх на землю. Сам же дракон не відходив від жінки, яка от-от мала народити, щоб, як тільки вона народить, пожерти дитину. І вона народила сина, дитину чоловічої статі, що буде пасти всі народи залізним жезлом. Дитину було забрано до Бога і до його престолу. А жінка втекла в пустелю, де Бог приготував для неї місце. Там її мали годувати днів. І вибухнула на небі війна: Михаїл разом зі своїми ангелами воював проти дракона. Дракон і його ангели воювали, але не перемогли, і вже не було їм місця на небі. Тож скинений був великий дракон, змій стародавній, який називається Диявол і Сатана та вводить в оману всю населену землю. Він був скинений на землю разом зі своїми ангелами. Я почув гучний голос на небі: «Тепер настало спасіння, сила і Царство нашого Бога та влада Христа його, бо скинутий той, хто день і ніч обвинувачує братів наших перед нашим Богом! Вони перемогли його завдяки крові Ягняти і завдяки звістці, яку проголошували, і не полюбили свої душі навіть перед лицем смерті. Тому радійте небеса й ті, хто на них перебуває! Горе землі та морю, бо до вас зійшов Диявол, який надзвичайно лютує, знаючи, що йому залишилось мало часу». Коли ж дракон побачив, що його скинуто на землю, то почав переслідувати жінку, яка народила сина. Проте жінка отримала два великих орлиних крила, щоб полетіти в пустелю у підготовлене для неї місце. Там, подалі від змія, її мали годувати впродовж часу, часів і півчасу. Тоді змій вивергнув зі своєї пащі воду, наче ріку, щоб потопити в ній жінку. Але на допомогу жінці прийшла земля: вона відкрила свої уста й поглинула ріку, яку вивергнув дракон. Тож дракон розлютився на жінку і вирушив воювати з позосталими з її потомства, які виконують Божі заповіді та мають доручення свідчити про Ісуса.