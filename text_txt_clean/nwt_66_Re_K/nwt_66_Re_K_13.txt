Розділ Тринадцятий. І став він на морському піску. Після того я побачив дикого звіра, що виходив з моря та мав рогів і голів. На рогах його було діадем, а на головах — написано богозневажні імена. Звір, якого я бачив, був подібний до леопарда, однак лапи його були як у ведмедя, а паща — як у лева. Дракон дав цьому звірові силу, престол і велику владу. Я побачив, що одна голова звіра була немовби смертельно поранена, але смертельна рана загоїлась, і всі мешканці землі в захваті пішли вслід за звіром. І люди поклонились дракону, бо він дав дикому звірові владу, і поклонилися також звіру, кажучи: «Хто може зрівнятися з диким звіром і вступити з ним у бій?» Звіру було дано уста, які говорять гучні й богозневажні слова. Також він отримав владу діяти місяці. Тож він відкрив свою пащу, щоб зневажати Бога, його ім’я, його оселю і навіть тих, хто живе в небесах. Йому було дозволено воювати зі святими й перемогти їх. Він отримав владу над кожним племенем, народом, мовою і нацією. Йому будуть поклонятися всі мешканці землі. Їхні імена, починаючи від заснування світу, не вносяться у сувій життя, який належить заколеному Ягняті. Хто має вуха, нехай слухає. Кому належить піти в полон, той піде. Хто уб’є мечем, той повинен загинути від меча. Це вимагає від святих витривалості і віри. Тоді я побачив ще одного дикого звіра, що піднімався із землі. Він мав два роги, подібні до рогів ягняти, але говорив як дракон. Він послуговується владою першого звіра на його ж очах і змушує землю та її жителів поклонятися першому дикому звірові, в якого загоїлась смертельна рана. І він виконує великі чуда, навіть посилає з неба на землю вогонь на очах у людей. Цей звір вводить в оману жителів землі чудами, які йому дозволено виконувати перед диким звіром. Він також каже жителям землі зробити образ звіра, який був поранений мечем, але вижив. І було йому дозволено вдихнути в образ дикого звіра дихання, щоб цей образ міг говорити й робити так, щоб убивали всіх, хто відмовляється поклонятись образу звіра. Він змушує всіх людей — простих і видатних, багатих і бідних, вільних і рабів — прийняти знак на праву руку або на чоло, щоб ніхто не міг ні купувати, ні продавати, крім того, хто має цей знак — ім’я дикого звіра або число його імені. Тут потрібна мудрість: хто має проникливість, нехай вирахує число дикого звіра, бо це число людське. А число звіра — .