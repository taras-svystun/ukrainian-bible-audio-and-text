Розділ Одинадцятий. Після того я отримав тростину, подібну до палиці, і почув такий наказ: «Встань, виміряй святиню Божого храму, жертовник і тих, хто там поклоняється. А подвір’я, що лежить за святинею храму, залиш та не вимірюй, бо воно віддане іншим народам. Вони топтатимуть святе місто місяці. Я накажу своїм двом свідкам, щоб упродовж днів вони пророкували, одягнені в мішковину». Ці свідки зображені двома оливковими деревами й двома світильниками, вони стоять перед Господом землі. Якщо хтось захоче скривдити свідків, з їхніх уст вийде вогонь та пожере їхніх ворогів. Якщо хтось захоче завдати їм шкоди, то саме так буде вбитий. Вони мають владу замкнути небо, щоб у дні їхнього пророкування не йшов дощ. Крім того, вони мають владу перетворювати води на кров і вражати землю усілякими карами, коли захочуть. Після того як вони закінчать свідчити, дикий звір, що виходить з безодні, розпочне з ними війну, переможе їх і вб’є. Їхні трупи лежатимуть на головній вулиці великого міста, яке символічно називається Содом і Єгипет,— там, де також стратили на стовпі їхнього Господа. Тоді люди з усіх народів, племен, мов і націй будуть дивитися на їхні трупи три з половиною дні й не дозволять покласти їх у гробницю. Мешканці землі будуть радіти і святкувати з приводу смерті двох пророків і посилатимуть одне одному дарунки, бо ці пророки їх мучили. Через три з половиною дні в них увійшов дух життя від Бога, і вони встали на ноги. І великий страх огорнув тих, хто це бачив. Потім вони почули, як гучний голос з неба промовив до них: «Підніміться сюди». Тож вони піднялися в хмарі до неба, і їхні вороги бачили їх. У той час стався великий землетрус, і десята частина міста впала. Від землетрусу загинуло осіб, а решта налякалась і віддала славу Богові небес. Друге горе минуло. Скоро прийде третє. Засурмив сьомий ангел, і в небі пролунали гучні голоси: «Тепер царська влада над світом належить нашому Господу і його Христу, і він царюватиме повік-віки». Тоді старійшини, які сиділи на престолах перед Богом, попадали ниць та поклонились Богові, говорячи: «Дякуємо тобі, Єгово Боже, Всемогутній, той, хто є і хто був, бо ти взяв у свої руки велику владу й почав царювати. Але народи розгнівались, і прийшов твій гнів, а також настав визначений час судити мертвих і дати нагороду твоїм рабам, пророкам, і святим, а також тим, хто боїться твого імені, простим і видатним, та вигубити тих, хто губить землю». Після того святиня Божого храму в небі розкрилась, і в ній стало видно ковчег його угоди. Тоді спалахнули блискавки, почулися голоси, вдарили громи, стався землетрус і почав падати великий град.