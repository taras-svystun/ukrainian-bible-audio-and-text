Розділ Чотирнадцятий. Тоді я глянув і побачив, що на горі Сіон стоїть Ягня, а з ним — . На їхніх чолах написане його ім’я та ім’я його Батька. Я почув звук, який долинав з неба і нагадував шум багатьох вод та сильний гуркіт грому. Цей звук був подібний до голосу співаків, які грали на арфах. Вони співають ніби нову пісню перед престолом, чотирма живими істотами і старійшинами. Цієї пісні не міг навчитися ніхто, крім , куплених із землі. Це ті, хто не опоганив себе жінками; вони незаймані. Це ті, що йдуть за Ягням, хоч би куди воно йшло. Вони куплені з-поміж людей як перші плоди для Бога та Ягняти. В їхніх устах не знайдено жодного обману, і вони непорочні. Потім я побачив іншого ангела, який летів у піднебессі. Він мав вічну добру новину, яку проголошував жителям землі: кожній нації, племені, мові та народу. Він вигукував: «Виявіть страх перед Богом і віддайте йому славу, бо настала година суду його. Тож поклоняйтеся тому, хто створив небо, землю, море та водні джерела». Я побачив, як летів інший, другий ангел. Він говорив: «Упала! Упала столиця, Вавилон Великий, що змусила всі народи пити вино пристрасті, вино своєї статевої розпусти!» За ними летів ще один, третій ангел, який вигукував: «Якщо хтось буде поклонятися дикому звіру та його образу і матиме знак на чолі або на руці, то він також питиме нерозведене вино гніву Бога, налите в чашу його люті. Його будуть мучити вогнем і сіркою перед святими ангелами та Ягням. А дим їхніх мук підніматиметься повік-віки. Тож ті, хто поклоняється дикому звіру та його образу і на кому є знак його імені, не матимуть спокою ні вдень ні вночі. Це вимагає витривалості від святих, які виконують Божі заповіді і міцно тримаються віри в Ісуса». Далі я почув голос із неба: «Напиши: щасливі ті, хто віднині помирає в єдності з Господом. Так,— каже дух,— нехай вони відпочинуть від своєї праці, бо пам’ять про їхні діла йде слідом за ними». Тоді я побачив білу хмару, на якій сидів хтось подібний до сина людського. У нього на голові була золота корона, а в руці — гострий серп. Зі святині храму з’явився ще один ангел, який гукав до того, хто сидів на хмарі: «Замахнися серпом і жни, бо надійшла година жнив, земний урожай вже повністю дозрів». Отже, той, хто сидів на хмарі, скерував серп на землю, і земля була вижата. Тоді зі святині храму, що на небі, з’явився інший ангел. Він теж мав гострий серп. Ще один ангел вийшов від жертовника. Він мав владу над вогнем і вигукнув до того, хто мав гострий серп: «Замахнися своїм серпом і позбирай грона земної виноградної лози, бо вони вже повністю дозріли». Ангел скерував свій серп на землю і зрізав земну виноградну лозу, після чого кинув її до великої давильні Божого гніву. Виноград у цій давильні топтали за містом. З неї потекла кров, яка піднялась аж по вудила коней і розлилась на ста́діїв.