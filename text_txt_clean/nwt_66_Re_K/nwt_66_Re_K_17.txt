Розділ Сімнадцятий. Один із семи ангелів, що мали сім чаш, прийшов і сказав мені: «Підійди, я покажу тобі присуд над великою повією, яка сидить на багатьох водах. З нею чинили статеву розпусту земні царі, а мешканці землі впивалися вином її статевої розпусти». Тоді силою духу він переніс мене в пустелю. Там я побачив жінку, що сиділа на багряному дикому звірові, який був повний богозневажних імен і мав голів та рогів. Жінка була одягнена в пурпурне та багряне вбрання і прикрашена золотом, дорогоцінним камінням і перлами. В руці вона тримала золоту чашу, наповнену мерзотами й нечистотами своєї статевої розпусти. На її чолі було написано ім’я, яке є таємницею: «Вавилон Великий, мати повій та земних мерзот». І я побачив, що ця жінка була п’яна від крові святих та крові Ісусових свідків. Побачивши її, я дуже здивувався. Тож ангел сказав мені: «Чому ти дивуєшся? Я розкрию тобі таємницю цієї жінки й дикого звіра, на якому вона їде і який має голів та рогів. Дикий звір, якого ти бачив, колись був, але зараз його немає. Однак незабаром він підніметься з безодні, і він має бути знищений. А мешканці землі, чиї імена, починаючи від заснування світу, не вносяться у сувій життя, будуть дуже дивуватися, коли побачать, що цей звір колись був, зараз його немає, а потім все-таки з’явиться. Тут потрібен розум з мудрістю. Сім голів представляють сім гір, на яких сидить жінка. Крім того, вони представляють сім царів: п’ять з них уже впало, один є тепер, а інший ще не прийшов. Коли ж він прийде, то залишиться ненадовго. А дикий звір, який колись був, але зараз його немає, — це теж цар, восьмий. Він походить із семи попередніх і буде знищений. Десять рогів, що ти бачив, представляють царів, які поки що царство не отримали. Проте вони отримають царську владу разом з диким звіром на одну годину. Всі вони думають однаково, тому віддають свою силу й владу дикому звірові. Вони воюватимуть з Ягням, яке їх переможе, бо є Паном над панами і Царем над царями. Переможуть їх також покликані, вибрані й вірні, які є разом з ним». Він сказав мені: «Во́ди, що ти бачив, на яких сидить повія,— це народи, натовпи, нації та мови. Десять рогів, що ти бачив, а також дикий звір зненавидять повію, спустошать та обнажать її, з’їдять її тіло і повністю спалять її вогнем. Адже Бог дав їм до серця здійснити його задум, тобто їхній один задум, щоб вони віддали своє царство дикому звірові, поки не сповняться Божі слова. А жінка, котру ти бачив, представляє велике місто, яке має царську владу над земними царями».