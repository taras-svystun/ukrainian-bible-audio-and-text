Розділ Сьомий. Після того я побачив чотирьох ангелів, що стояли на чотирьох кутах землі. Вони міцно тримали чотири вітри землі, аби жоден з них не дув ні на землю, ні на море, ні на жодне дерево. І побачив я іншого ангела, який піднімався зі сходу сонця і в якого була печатка живого Бога. Він гучним голосом крикнув до чотирьох ангелів, яким дозволено заподіювати шкоду землі та морю: «Не завдавайте шкоди ні землі, ні морю, ні деревам, поки не поставимо печатки на чола рабам нашого Бога». Тоді я почув, скільки є тих, хто отримав на чоло печатку,— . Вони вибрані з кожного племені Ізра́їлевих синів. З племені Юди печатку отримало , з племені Руви́ма — , з племені Га́да — , з племені Аси́ра — , з племені Нефтали́ма — , з племені Манасі́ї — , з племені Симео́на — , з племені Ле́вія — , з племені Іссаха́ра — , з племені Завуло́на — , з племені Йосипа — , з племені Веніями́на печатку отримало також . Далі я глянув і побачив великий натовп людей, якого ніхто не міг порахувати. Ці люди були з усіх націй, племен, народів та мов. Одягнені в довге біле вбрання, вони стояли перед престолом та Ягням, а в руках тримали пальмове листя. І вони вигукували: «Спасінням ми завдячуємо нашому Богові, який сидить на престолі, та Ягняті!» Усі ангели стояли довкола престолу, старійшин і чотирьох живих істот. Вони впали ниць перед престолом та поклонились Богу, говорячи: «Амінь! Нашому Богу повік-віки належить хвала, слава, мудрість, подяка, честь, могутність і сила. Амінь». Тоді один зі старійшин промовив до мене: «Хто ці люди, одягнені в біле довге вбрання, і звідки вони прийшли?» І я відразу відповів йому: «Мій пане, ти ліпше знаєш». А він сказав мені: «Це ті, хто пережив велике лихо. Вони випрали свій одяг та вибілили його в крові Ягняти. Тому вони стоять перед престолом Бога та день і ніч служать йому в його храмі. І той, хто сидить на престолі, розтягне над ними свій намет. Вони вже ніколи не відчуватимуть голоду чи спраги, і їх не буде палити ні сонце, ні спека, бо Ягня, що стоїть коло престолу, пастиме їх та водитиме до джерел води життя. І Бог витре кожну сльозу з їхніх очей».